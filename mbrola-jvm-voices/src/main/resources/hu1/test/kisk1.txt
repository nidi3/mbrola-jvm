Volt a világon egy szegény asszony, annak volt egy kiskakasa. Csak ott keresgél, csak ott kapargál a kis kakas a szeméten, egyszer talál egy gyémánt félkrajcárt. Arra megy a török császár. Meglátja a kiskakasnál a gyémánt krajcárt, azt mondja neki:
- Kiskakas, add nekem a gyémánt félkrajcárodat!
- Nem adom biz én, kell a gazdasszonyomnak.
De a török császár erõvel is elvette tõle, hazavitte, betette a kincses kamrájába. 
A kiskakas megharagudott, felszállott a kerítés tetejére, elkezdett kiabálni:
- Kukurikú, török császár, add vissza a gyémánt félkrajcárom!
A török császár, csakhogy ne hallja, bement a házba, de akkor meg a kiskakas az ablakába repült. Onnan kiabálta:
- Kukurikú, török császár, add vissza a gyémánt félkrajcárom!
